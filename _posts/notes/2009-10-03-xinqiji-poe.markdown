---
author: admin
comments: true
date: 2009-10-03 09:45:27+00:00
layout: note
slug: xinqiji-poe
title: 辛弃疾词一首送给自己
wordpress_id: 2624
categories:
- 不好归类
---

木兰花慢·滁州送范倅

　　老来情味减，对别酒，怯流年。况屈指中秋，十分好月，不照人圆。无情水都不管，共西风、只管送归船。秋晚莼鲈江上，夜深儿女灯前。

　　征衫，便好去朝天，玉殿正思贤。想夜半承明，留教视草，却遣筹边。长安，故人问我，道愁肠殢酒只依然。目断秋霄落雁，醉来时响空弦。 
