---
author: admin
comments: true
date: 2007-03-04 07:32:31+00:00
layout: note
slug: '%e5%8d%81%e5%88%86%e5%a5%bd%e6%9c%88-%e4%b8%8d%e7%85%a7%e4%ba%ba%e5%9c%86'
title: 月圆
wordpress_id: 833
categories:
- notes
- 不好归类
tags:
- 不好归类
---

木兰花慢（滁州送范倅）

·辛弃疾

老来情味减，
对别酒，怯流年。
况屈指中秋，
**十分好月，不照人圆。**
无情水、都不管，
共西风、只管送归船。
秋晚莼鲈江上，
夜深儿女灯前。

征衫，便好去朝天。
玉殿正思贤。
想夜半承明，留教视草，却遣筹边。
长安故人问我，
道愁肠殢酒只依然。
目断秋霄落雁，
醉来时响空弦。
